# Web of Science {#sec-tiet-webofscience}

**Osoite**: <https://www.webofscience.com/>

**Sisältö**: Yleinen tutkimuskirjallisuus

**Saatavuus**: Maksumuurin takana (Polamk:illa ei pääsyä)

**Aineistotyyppi**: Vertaisarvioitu tutkimusraportti, harmaa kirjallisuus

**Alusta:** Itse kehitetty

**Huomioita**: Web of Sciencestä haetaan vain vertaisarvioituja tutkimusraportteja. Käytämme seuraavia tietokantoja:

-   **Web of Science Core Collection** (luonnontieteet ja matematiikka, yhteiskuntatieteet, humanistiset tieteet ja taidetutkimus)
-   **MEDLINE** (lääketieteet)

![Web of Science-palvelun perushaku. Napista "Advanced Search" pääsee erikoishakuun.](pics/webofscience_perushaku.png){#fig-webofscience-perushaku fig-align="center"}

Kirjautuessasi Web of Scienceen näet ensin perushaun näkymän (@fig-webofscience-perushaku). Painamalla "Advanced search" pääset erikoishakuun, jossa pystyt rakentamaan hakua tarkemmilla asetuksilla.

## Hakulausekkeen muokkaaminen

**Web of Sciencessä määritellään useimmat rajaukset hakulausekkeessa.** Hakukone tottelee seuraavia sääntöjä hakulausekkeen kirjoittamisessa:

-   `AND`, `OR` ja `NOT` toimivat kuten yleensä.

-   **Eksaktin haun** voi laittaa päälle koko hakulausekkeelle kerralla: Advanced Search \> More options \> Exact search -täppä. Tällöin Web of Science ei hae vaihtoehtoisia kirjoitusasuja, synonyymeja tai monikkosanoja automaattisesti. **Tämä tulee laittaa päälle**.

-   Seuraavat villikortit toimivat:

    -   Asteriski `*` vastaa kuinka monta merkkiä tahansa, myös nollaa.

    -   Kysymysmerkki `?` vastaa yhtä merkkiä, mutta ei nollaa.

    -   Dollarimerkki `$` vastaa nollaa tai yhtä merkkiä.

    -   Tällöin esimerkiksi vaihtoehtoisten kirjoitusasujen löytäminen on helpointa asteriskilla tai dollarimerkillä - mutta esimerkiksi `colo?r` löytää vain sanan `colour`, ei sanaa `color` (koska kysymysmerkki korvaa tasan yhden merkin).

-   Viivat `-` ja heittomerkit `'` kohdellaan sekä välilyönteinä että omina merkkeinä. Tarkista, että viivoja käyttävät hakusanat toimivat myös välilyönnillä: `"fire-fighter"` löytää sekä `fire fighter` että `fire-fighter`, mutta ei esimerkiksi `firefighter`. Parempi vaihtoehto olisi `fire$fighter`, jolloin kaikki kolme vaihtoehtoa löytyvät.

-   Boolelaisten merkkien tulkintajärjestys on: ensin `NOT`, sitten `AND`, sitten `OR`. Suluilla tämän voi ohittaa; sulut tulkitaan aina sisältä ulospäin. Esimerkki: `(a AND (b OR c) NOT d)` tulkitsee ensin `b OR c`, sitten `NOT d`, sitten `a AND (sulun sisältö)`.

-   Web of Science käyttää eri *kenttäsanoja* riippuen tietokannasta. [Taulukosta -@tbl-webofscience-kenttasanat] löytyy meille tärkeimmät sanat.

| Kenttäsana | Hakukohde                                                                             | Tietokanta                                                                         |
|------------|---------------------------------------------------------------------------------------|------------------------------------------------------------------------------------|
| `TI`       | Otsikkohaku                                                                           | Core Collection + MEDLINE                                                          |
| `AB`       | Abstrakti/tiivistelmä                                                                 | Core Collection + MEDLINE                                                          |
| `TS`       | Aihe (hakee otsikosta, abstraktista, avainsanoista ja/tai virallisista ontologioista) | Core Collection + MEDLINE (mutta toimii hieman eri tavalla riippuen tietokannasta) |

: Web of Sciencen kenttäsanat {#tbl-webofscience-kenttasanat}

Muut hakurajaukset ovat helpointa lisätä Web of Sciencen käyttöliittymässä.

**Haut tulee suorittaa jokaiselle tietokannalle erikseen**. Aloitan Web of Science Core Collectionista.

**Esimerkkinä** rakensin seuraavan hakulausekkeen:

`TS=(("fire rescue*" OR "fire$fighter*" OR "rescue service*" OR "emergency respon*" OR "emergency personnel" OR "medic" OR "emergency medic*" OR ambulance) AND (discriminat* OR harass* OR violen* OR "improper behavior" OR equali* OR equit*))`

Tämä lauseke hakee otsikosta, abstraktista ja avainsanoista.

Tämän jälkeen lisään julkaisupäivämäärärajauksen:

![Lausekkeen rakentamista Web of Science -haussa. Olen lisännyt julkaisupäivämäärärajauksen käyttämällä kuvan yläosuudessa näkyvää kenttää ja painamalla "Add to query" -nappia, jolloin se lisätään hakulausekkeeseen oikein formatoituna. Huomaa myös täppä "Exact search" -kohdassa.](pics/webofscience_lausekkeenrakentaminen1.png){#fig-webofscience-hakulauseke1 fig-align="center"}

::: callout-important
**MEDLINE**-tietokannassa ei näytä toimivan **Publication Date**, vaan siinä tulee käyttää **Year Published** -rajausta.
:::

Tämän jälkeen lisään vielä **dokumenttityyppirajauksia**. Käytä seuraavia dokumenttirajauksia tietokannittain:

-   **Core Collection:** Article, Book, Book Chapter
-   **MEDLINE:** Classical Article, Clinical Study, Comparative Study, Controlled Clinical Trial, Equivalence Trial, Journal Article, Observational Study, Personal Narrative, Personal Narratives, Pragmatic Clinical Trial, Twin Study, Validation Studies, Validation Study

Näitä voi lisätä pudotusvalikosta valitsemalla "Document Type". Valitsen tyypit `Article`, `Book` ja `Book Chapter` ja lisään ne `AND`-sanalla hakulausekkeeseen. Suoritan haun:

![Suoritettu haku Web of Sciencessä. Tuloksia on paljon ja kannattaa vielä rajata.](pics/webofscience_hakutulos1.png){#fig-webofscience-hakutulos1 fig-align="center"}

Sivupalkista voi lisätä muita rajauksia. Jokaisen kohdalla valitaan halutut rajauskohteet ja painetaan joko "Exclude" (rajaa ulkopuolelle) tai "Refine" (ota vain mukaan valitut). Tässä joitain hyödyllisiä hankkeelle:

-   **Kielen** voi rajata vain englanniksi tässä haussa.

-   **Maantieteellisen** rajauksen voi tehdä samoin kuin Scopuksessa, eli valitaan halutut maat mukaan ja jätetään muut ulkopuolelle.

Rajausten jälkeen tuloksia on vähemmän (403 kappaletta), mikä kuulostaa jo sopivammalta.

**Voit tallentaa haun** painamalla "Copy query link" hakutulosten yläoikeassa kulmassa, jolloin pääset takaisin samalle hakusivulle. Dokumentoi tässä vaiheessa myös muut tarvittavat tiedot hausta.

## Tulosten lataaminen

Kun olet tyytyväinen hakuusi, voit ladata tulokset:

-   Hakutulosten listauksen yläpalkissa, paina `Export > Excel`

-   Valitse `Records from:`. Tämä antaa automaattisesti kaikki tulokset, kunhan niitä on alle tuhat. Muuten joudut lataamaan tuhat tulosta kerralla, toistaen tässä listatun prosessin.

-   Valitse pudotusvalikko `Record Content > Custom selection > Edit`

-   Poista kaikki täpät ja valitse vain `Title` ja `Source`. Source-toiminnon kautta saadaan myös linkki ja julkaisuvuosi. Paina `Save selections`.

-   Paina `Export`. Tietokoneesi latauskansioon latautuu Excel-tiedosto.

**Avaa sitten lataamasi tiedosto**. Taulukossa on paljon tyhjiä välejä, joten suosittelen ensin siistimistä ja sitten siirtämistä tekemääsi osahaun tulos-Exceliin.

Suosittelen, että säästät vain sarakkeet `Article Title`, `Publication Year` sekä `DOI Link`.

![Web of Science -palvelusta haetut tulokset Excelissä. Näkymässä on jäljellä vain Article Title sekä DOI Link. Nämä voidaan kopioida sellaisinaan osahaun tulos-Exceliin.](pics/webofscience_tuloksetexcelissä.png){fig-align="center"}

Voit nyt valita kaikki tulokset (vie osoitin soluun `A1` ja paina `Ctrl + oikea` valitaksesi seuraavat sarakkeet, ja sitten `Ctrl + alas` valitaksesi kaikki rivit) ja kopioida ne suoraan tulostaulukkoosi. Muista liittää ne toiminnolla "Liitä arvot".

**Muista toistaa prosessi molemmille tietokannoille (Web of Science Core Collection ja MEDLINE)**.
